IL TEATRO DEI CORRALES 
Proprio in un auto sacramentai il massimo drammaturgo spagnolo, 
Pedro Calder6n de la Barca, definì con la chiarezza propria dell'allego
 ria il tema principale della sua opera: la vita è simile al teatro, priva di 
sostanza reale; ciascuno vi recita una parte - come già aveva detto Sha
 kespeare - triste o allegra che sia. Ma se in El gran teatro del mundo 
i personaggi (il Ricco, il Re, il Contadino, il Mendico, la Bellezza, la 
Discrezione e il Bimbo) non possono far altro che recitare secondo le 
caratteristiche loro assegnate dall'autore e ricevere di conseguenza il pre
 mio o il castigo finali, nei drammi profani che svolgono lo stesso tema 
questa predestinazione è annullata dalla libera scelta dell'uomo morale, 
il quale, pur certo di vivere un'illusione, çrede di doverla vivere secon
 do le norme assolute del bene e del male. E questo il tema del terzo atto 
di La vida es sueiio. In questo suo capolavoro profano Calder6n immagi
 na che il re Basilio di Polonia, avendo letto negli astri il destino malva
 gio del proprio figlio Sigismondo, lo abbia fatto rinchiudere in una solitaria 
prigione; ma poi, per verificare l'esattezza della previsione, lo fa ritor
 nare a corte. Subito il principe dà saggio della propria violenta natura 
e allora il re gli fa propinare un sonnifero: al suo risveglio Sigismondo 
si trova di nuovo nel suo carcere, e crederà che l'episodio precedente 
sia stato un sogno. Ma se i sogni sono così reali che non è possibile di
 stinguerli dalla vita, allora la vita stessa è sogno «y los sueiios sueiios 
son», e i sogni sono anch'essi sogni. Nel terzo atto una rivolta restitui
 sce libertà e potenza al principe, ma ora egli si guarda bene dal compiere 
azioni malvage perché «realtà o sogno, quel che importa è di oprar bene; 
se è realtà perché è realtà, se no per acquistare amici quando ci sve
 glieremo». 
Questa doppia tematica si ritrova in molte delle opere maggiori di 
Calder6n. Il motivo dell'impegno morale domina ad esempio in El principe 
141 
constante, ove Don Fernando, fatto prigioniero dai mori, affronta la morte 
per non accettare il compromesso del baratto o della fuga, o in El magi
 co prodigioso che narra come Cipriano, fratello spirituale di Faust, possa 
con la forza della fede riscattare nel martirio la propria anima venduta 
al demonio; mentre la concezione del mondo come sogno e illusione è 
alla base di testi anche più leggeri come ad esempio Gusto y disgusto non 
san mds que imaginaci6n. 
Se questi sono i temi profondi della drammaturgia calderoniana, i 
centri motori della sua meccanica sono i motivi dell'amore e dell' «ono
 re», il cui codice, per noi oggi meschino, acquista in certi casi il sapore 
della tragica legge del destino, della lealtà verso il re e verso la dama: 
i motivi tradizionali, cioè, del teatro spagnolo tra il Cinque e il Seicen
 to, da Lope de Rueda e Juan de la Cueva a Lope de Vega e Tirso de 
Molina (creatore quest'ultimo della figura di Don Giovanni). Nei pre
 decessori di Calder6n erano proprio il movimento e l'avventura a preva
 lere e a determinare i caratteri del dramma e della rappresentazione: l'eroe 
era spinto a girare il mondo dal suo gusto per l'avventura o per dar sod
 disfazione al suo onore o per conquistare l'amore. Il protagonista di questi 
drammi può essere identificato con il galdn, in quanto egli è quasi sem
 pre innamorato (anche se l'innamorato può essere una figura a sé). Ca
 ratteristica del teatro spagnolo è la contrapposizione del galdn e del 
gracioso, il servo comico del primo, le cui scene buffe spesso si alternano 
a quelle serie o tragiche, in un contrappunto tanto più violento quanto 
più costante. Contrapposizione che serve a mostrare come l'amore e l'o
 nore siano prerogative degli spiriti eletti della nobiltà spagnola, ma che, 
in alcuni passi, sembra piuttosto significare che dagli stessi rischi e dallè 
stesse fatiche il nobile ricava gloria e amore, mentre il servo non può 
sperare che bastonate. Concessione all'ideologia popolare del pubblico 
dei corrales o sentimento profondo di come i valori morali della classe 
dominante si basino sull'oppressione e sull'annullamento di quegli stes
 si valori nelle classi popolari? Fatto sta che almeno in un caso l'ideologia 
popolare emerge in primo piano, e allora ai valori dell'onore e della leal
 tà si sostituiscono quelli della rivolta e della solidarietà: in Fuente Ove
 ;una, il capolavoro di Lope de Vega, l'intero paese assume la responsabilità 
dell'uccisione del feroce Commendatore che lo opprimeva ledendone i 
diritti anche proprio sul piano della rispettabilità. Ma deve essere chia
 ro che la drammaturgia spagnola (dove attorno ai tre grandi si trova 
una folla di autori minori, ma non disprezzabili) non può essere rac
 chiusa in una formula, né sotto il profilo tematico né dal punto di vista 
strutturale. 
Lope de Vega fu il beniamino del pubblico popolare, mentre Calde
 r6n era l'autore della corte. Tuttavia le opere maggiori di Calder6n fu
142 
rono rappresentate anche nei teatri pubblici, mentre i testi allegorico
 mitologici e le pastorali erano, con le scenografie italiane di Cosimo Lotti, 
di Baccio del Bianco e di Francesco Ricci, gli spettacoli prediletti del 
teatro di corte del Buen Retiro. 
I teatri pubblici fiorirono in Spagna - e non soltanto a Madrid 
a partire dal 1570 circa: nello scorcio del secolo XVI sono già attivi a 
Madrid il Corral del Principe e quello della Cruz; a Siviglia quello di 
Dona Elvira, e altri in altri centri. Durante il secolo XVII nelle maggio
 ri città spagnole i vecchi corrales vennero ingranditi e rinnovati, e ne 
furono costruiti di nuovi. I corrdles, termine che nel Seicento tende ad 
identificarsi con quello di teatro, sono in verità proprio dei cortili, cir
 condati dai muri di case private, su uno dei cui lati veniva edificato il 
palco. Di fronte si trovava l'area riservata alle donne, detta cazuela; so
 pra, il palco per il Consiglio e, in alto, una specie di solaio riservato al 
clero, che assisteva numeroso anche agli spettacoli profani. Ai due lati 
del cortile, infine, c'erano le gradinate riservate al popolo. Queste gra
 dinate sembra fossero disposte su due piani sovrapposti, o corridores, che 
proseguivano dietro la scena e venivano utilizzati per lo spettacolo. In 
piedi nel cortile (patio) stavano i mosqueteros, soldati della fanteria spa
 gnola che formavano la parte forse più spontaneamente critica e compe
 tente del pubblico. Il patio era collegato al palcoscenico per mezzo di 
due praticabili (palengues) e qualche volta veniva usato come estensione 
dell'area scenica. Sopra il patio poteva essere tirato un telo per proteg
 gere gli spettatori dal sole. 
Le finestre delle case che formavano il cortile venivano utilizzate dai 
loro proprietari, che assistevano agli spettacoli con familiari e amici op
 pure affittavano le finestre a spettatori importanti; solo qui uomini e 
donne potevano assistere insieme alle rappresentazioni. Le finestre ve
 nivano spesso allargate per consentire una migliore visibilità a un mag
 gior numero di persone, cosicché le stanze .da cui si aprivano si trasfor
 mavano in veri e propri palchi, simili a quelli dei teatri all'italiana. E 
in effetti i teatri costruiti ex-novo nel secolo XVII, sia in cortili sia in 
altre aree, vennero dotati di palchi (aposentos). È il caso del teatro co
 struito nel palazzo del Buen Retiro, teatro di corte aperto al pubblico 
pagante; ed è il caso soprattutto della Montaria di Siviglia, teatro inte
 ramente coperto che pare avesse addirittura una pianta ovale. 
Inizialmente l'allestimento scenico era estremamente semplice. Con
 sisteva solo di tendaggi che potevano aprirsi e chiudersi, lasciando ve
 dere apparizioni, frequenti soprattutto nel teatro religioso, scene di 
«interno» o anche, in casi più rari, scene lontane da quella principale, 
poiché permaneva, anche nel teatro profano, una sia pur molto limitata 
disponibilità a rappresentazioni di tipo simultaneo. A partire dalla se
143 
conda metà del secolo XVII non manca un certo ricorso alla pittura sce
 nografica, non sappiamo se allestita su quinte, o ridotta al solo fondale, 
sicché il trascorrere dell'azione da luogo in luogo ebbe una più concreta 
determinazione. 
Le tende dello sfondo erano peraltro divise in tre settori, segnati forse 
dai pilastri che reggevano le gallerie. I due laterali servivano soprattutto per 
l'ingresso dei personaggi; questi in molti casi entravano in scena contem
 poraneamente dall'una e dall'altra parte, mentre se un personaggio usciva, 
ad esempio da destra, per rientrare subito dopo da sinistra significava che 
il luogo dell'azione era cambiato. Un elemento fisso era invece costituito 
da due balconate sovrapposte, che proseguivano le gallerie o le balconate 
degli altri tre lati del corra!. Queste gallerie di scena costituivano «lo alto 
del teatro», spesso ricordato dalle annotazioni sceniche contemporanee, 
e che serviva per le scene che dovevano svolgersi appunto in luoghi eleva
 ti, balconi, mura di città, alture naturali, eccetera, oppure, al secondo piano, 
per le apparizioni divine. Qui erano altresì collocati i meccanismi che ren
 devano possibile la rappresentazione di eventi miracolosi, particolarmen
 te frequenti, come si è visto, nelle comedias de santos, ma non assenti 
neppure dagli spettacoli profani dei corrales. «Lo alto del teatro» e il pal
 coscenico potevano essere collegati da una scala o da un praticabile, che 
assumevano significati diversi a seconda delle situazioni e che permette
 vano all'azione di spostarsi dall'una all'altra area. In questa struttura sce
 nica relativamente spoglia, ma estremamente duttile potevano inserirvi 
accessori scenografici anche importanti come alberi colline e mura di cit
 tà, oltre a quelli più ovvi come troni, tavoli, talami. Ma la ricchezza spet
 tacolare delle rappresentazioni dei corrales consisteva soprattutto nei 
costumi, per i quali i capocomici e gli stessi attori delle compagnie più 
importanti potevano spendere anche grosse cifre. Ed è significativo che 
questi costumi straordinariamente lussuosi fossero esplicitamente esclusi 
dalle proibizioni delle leggi suntuarie, con la riserva che le attrici non po
 tevano in alcun frangente indossarli fuori del teatro - quasi una esplici
 ta dichiarazione di poetica fatta propria dalle autorità dello stato: il mondo 
della scena è il regno della fantasia e dello splendore, dove tutto viene 
sublimato e dove non possono valere le stesse leggi che regolano la socie
 tà civile, anche se poi i valori di questa società sono spesso il fondament_o 
dell'ideologia e della visione del mondo che si esprimono sulla scena. E 
d'altra parte altrettanto significativo che uno scrittore come Cervantes, 
che era anche drammaturgo, e un vero e proprio professionista come Lope 
de Vega rimpiangano il buon tempo antico di Lope de Rueda, quando 
tutto il patrimonio di costumi e di accessori di una compagnia poteva es
 sere contenuto in una sola cassa: come dirà Copeau tre secoli più tardi, 
due attori e un treteau nu devono essere sufficienti per fare del buon teatro. 
144 
Al contrario di quanto ci si potrebbe aspettare, la polemica contro 
gli attori non fu rovente in Spagna come in altri paesi. E questo per di
 versi motivi: in primo luogo perché i corrales erano spesso proprietà di 
istituti religiosi di beneficienza, che ne traevano buoni proventi; in se
 condo luogo perché le compagnie che recitavano nei teatri pubblici era
 no chiamate a recitare anche a corte, sia in spettacoli privati, sia anche 
in occasione di feste e celebrazioni; in terzo luogo queste compagnie erano 
costantemente utilizzate per gli spettacoli religiosi, a loro volta inseriti 
nel contesto della festività religiosa: in questo modo il teatro professio
 nale diventa uno strumento e un'espressione di quella forza primaria della 
civiltà spagnola che fu il cattolicesimo. Perciò agli attori fu concesso di 
formare una Confradzà, una confraternita cioè che però era una vera e 
propria corporazione professionale, ufficialmente riconosciuta come parte, 
anche se bassa e disprezzata, del corpo sociale. Chiamate a recitare in 
contesti tanto differenti fra loro non solo dal punto di vista sociale, ma 
anche da quello strettamente teatrale (la scena all'italiana del teatro di 
corte, quella elastica e neutra dei corrales, quella macchinosa dei carri), 
le compagnie spagnole dovevano essere particolarmente duttili e versa
 tili. Furono probabilmente molto numerose, ma solo otto, e più tardi 
dodici, godevano di un'esplicita autorizzazione: le altre erano tollerate, 
e comunque non avrebbero dovuto recitare nelle grandi città. 
In un romanzo picaresco di Augustin de Rojas, El viaje entretenido, 
c'è una specie di burlesca catalogazione delle compagnie teatrali. Esse 
si dividerebbero in bululu, iìanque, gangarilla, cambaleo, garnacha, boxi
 ganga, fa rdndula, e, appunto campania: il bululu sarebbe un vero giulla
 re, capace di recitare da solo un'intera commedia, mentre il iìanque sarebbe 
una micro-compagnia di due uomini, il cui patrimonio scenico consiste 
in un paio di barbe finte fatte con pelli di pecora e il cui repertorio è 
limitato a qualche entremés e a qualche passo di autos. L'elenco descrive 
cioè i gruppi di attori in funzione delle dimensioni del loro organico, 
del loro patrimonio di costumi e di accessori e della conseguente capaci
 tà di recitare l'intero repertorio, sacro e profano, per i teatri pubblici 
e per la corte. 
In verità l'unica definizione importante è quella che distingue tra le 
compagnie autorizzate (compaiìias de titulo) e quelle non autorizzate (com
 paiìias de legua), che meglio potrebbero essere descritte come «compagnie 
di giro e compagnie stabili» (la stabilità essendo pur sempre un concetto 
relativo). Le prime recitavano nei corrales delle grandi città, mentre le se
 conde erigevano i loro palchi nelle taverne e nelle pubbliche piazze dei 
centri minori. Ma la differenza fra i due tipi di compagnie è più profonda 
perché non riguarda solo il numero e la fama degli attori, la disponibilità 
finanziaria, e il luogo dove agivano, ma la stessa organizzazione interna. 
145 
Le compafiias de legua erano fondate sul sistema cooperativo delle 
«parti», mentre le companfas de titulo erano vere e proprie compagnie 
capocomicali. Il capocomico era chiamato autor, forse in memoria del 
fatto che i primi capocomici erano appunto degli autori, come Lope de 
Rueda. E in effetti le sue funzioni trascendevano di molto quelle mera
 mente capocomicali o impresariali: non solo infatti egli assumeva gli at
 tori e stipulava i contratti con i teatri, ma si incaricava anche di 
commissionare e acquistare i drammi che avrebbero formato il reperto
 rio della compagnia, drammi che poi revisionava e adattava per la sce
 na, svolgendo insomma le funzioni che nel teatro tedesco saranno proprie 
del Dramaturg. Infine fungeva da regista, che anzi gli attori erano obbli
 gati per contratto a provare nella casa stessa dell' autor. 
Le companfas de titulo avevano una rigida organizzazione gerarchi
ca: ai primi attori era riservata la scelta delle parti e gli stipendi decre
 scevano in proporzione al grado che l'attore raggiungeva. Non c'era una 
vera e propria strutturazione per ruoli, simile a quella che troveremo nel- / 
l'Ottocento italiano e francese, ma solo alcune specializzazioni, normal
 mente limitate ai ruoli comici del gracioso e del barba (il vecchio). Per 
gli altri si parla soltanto di primera o segunda Dama, cui corrisponde un 
primer o segun galdn. 
Una buona compagnia doveva essere composta da non meno di sedi
 ci attori, di cui come minimo sei dovevano essere donne. La preparazio
 ne tecnica di un attore comprendeva oltre alla recitazione il canto e il 
ballo, di cui si faceva largo uso soprattutto nelle pièces minori, spesso 
di carattere comico (entremeses, jdcaras, mojigangas) che accompagnava
 no la commedia. 
Non mancano notizie sulla vita e sulle opere di molti attori spagn�li: 
Alonso Olmedo, che fu piuttosto un noto autor; Juan de Morales Me
 drano e Roque de Figeroa, tra i più noti interpreti dei capolavori di Lo
 pe de Vega, il quale peraltro apprezzava soprattutto Arias de Pefiafiel, 
perché «possiede una voce chiara e pura, un'eccellente memoria e modi 
perfetti: in ogni suo movimento si rivela la grazia e la correttezza. I mi
 gliori parlatori corrono ad ascoltarlo per acquisire la perfezione della sua 
lingua e del suo gestire». Nelle parti femminili eccelleva Franzisca Bal
 thasara, soprattutto quando il ruolo richiedeva travestimenti, mentre un 
ottimo gracioso fu Cosme Pérez. Naturalmente resta difficile immagina
 re il modo di recitare degli attori spagnoli del XVII secolo. L'eroe dei 
drammi spagnoli non è il gentiluomo di corte, ma, caso mai, l'incarna
 zione ideale dei valori aristocratici intesi come valori nazionali: non l'e
 tichetta, ma il coraggio e la gelosia sono i suoi tratti caratteristici. Ne 
consegue che il tipico formalismo spagnolo, che in un certo senso teatra
 lizzava la vita quotidiana delle classi elevate, non trovò un riflesso spe
146 
culare nell'azione scenica, la quale doveva piuttosto distinguersi per l'in
 solita vivacità dei movimenti e per il brusco e non mediato trascorrere 
da una espressione sentimentale ad una opposta. 
Particolarmente interessante sarebbe per noi poter determinare co
 me veniva interpretata la parte del gracioso, che poteva agire sull'animo 
degli spettatori sia come semplice elemento di contrasto, sia come ri
 flesso caricaturale di una realtà soltanto apparentemente positiva. Così 
in El magico prodigioso Calder6n sembra contrapporre la nobile gelosia 
dell'amore esclusivo di Cipriano al volgare compromesso dei servi che 
accettano una donna in condominio: ma lo spettatore, sapendo che quel
 l'amore è opera del demonio, sarà portato, se l'attore offrirà un'inter
 pretazione in termini caricaturali dei motivi seriamente espressi dal galdn, 
ad idenficare le due situazioni nella comune negatività umana del peccato. 
Questo è un esempio limite troppo esplicito, ma l'ambiguità e la com
 plessità dei testi calderoniani potevano trovare nei modi dell'interpreta
 zione scenica una chiave di lettura, a livello non certo razionale, ma di 
permanenza dell'immagine, capace di rendere definitivi ed assoluti, ma 
anche di scalzare i valori che sembrano essere alla base dell'ideologia spa
 gnola contemporanea. Se questa chiave, in termini storici, è per noi per
 duta, la possibilità stessa di queste opposte interpretazioni è testimonianza 
della vitalità ancora presente di questo teatro.
